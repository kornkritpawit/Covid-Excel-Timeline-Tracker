<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
<div style="width: 50%;">
    <h2>1. แมวร้องเพราะอะไร</h2>
<p>แมวนั้นจัดว่าเป็นสัตว์เลี้ยงยอดนิยมประเภทหนึ่งที่ได้รับความนิยมเป็นอย่างมาก ความนิยมในการเลี้ยงแมวนั้นมีแพร่หลายไปทั่วโลก ยืนระยะเวลายาวนานมาตั้งแต่ครั้งอดีต และคาดว่าจะยาวนานไปถึงในอนาคต ซึ่งการเลี้ยงแมวนั้นทุกคนต้องเผชิญกับปัญหาการร้องของแมวที่บางครั้งเจ้าของก็ไม่รู้สาเหตุ ในตอนนี้ลองมาดูกันว่าการร้องของแมวนั้นมีสาเหตุมาจากอไรกันบ้าง</p>
<p>สาเหตุของแมวร้องนั้นเกิดได้จากหลายสาเหตุ ไม่ว่าจะเป็นการไม่สบายตัว เรียกร้องความสนใจ เจ็บป่วย หิว เหงา อยากมีเพื่อนเล่น ต้องการผสมพันธุ์ ซึ่งการเลี้ยงแมวนั้นต้องศึกษา และทำความเข้าใจเกี่ยวกับลักษณะการร้องของแมวให้ได้ เพื่อที่จะได้รู้ว่าเสียงร้องของแมวสุดที่รักนั้นหมายความว่าอะไร</p>
<h2><img src="https://cdn.baania.com/b20/article/source/1601533603953-แมวร้องเพราะ.jpg" alt="แมวร้องเพราะ" width="1020" height="765" />2. เสียงแมวร้องมีความหมายอย่างไร</h2>
<p>เสียงแมวร้องนั้นสามารถแบ่งได้เป็นหลายลักษณะซึ่งได้มีการรวบรวมข้อมูล และวิเคราะห์เสียงร้องต่างๆ ของแมวว่าเสียงร้องเหล่านั้นสื่อความหมายอะไร</p>
<ul>
<li>ร้องเมี๊ยว (Mew) การที่เหล่าแมวร้องเหมียวๆ เมี๊ยวๆ นั้นทุกคนอาจจะมองว่าเป็นเรื่องปกติ แต่ในความเป็นจริงแล้วเสียงร้องเมี๊ยวสั้นๆ นั้นหมายความว่าแมวของคุณกำลังเรียกคุณเพื่อทักทาย หรือต้องการให้คุณทำอะไรให้นั่นเอง เมื่อแมวร้องเมี๊ยวสั้นๆ เจ้าของควรจะเข้าไปให้ความสนใจ เล่นกับแมว ดูว่าแมวนั้นต้องการอะไร หรือดูว่าอาหารของแมวนั้นหมดหรือไม่ ส่วนในกรณีที่เป็นลูกแมวการร้องเมี๊ยวหมายถึงการเรียกหาแม่แมวนั่นเอง</li>
<li>ร้องครางอือ (Purr) เสียงครางอือของแมวนั้นจะเป็นเสียงต่ำๆ ที่ออกมาจากลำคอ เป็นเสียงครืดคราดที่เหล่าผู้รักแมวทั้งหลายได้ยินกันจนคุ้นหู ซึ่งเสียงร้องในลักษณะอย่างนี้ของแมวนั้นในแมงแต่ละตัวจะมีการเปล่งเสียงที่ไม่เหมือนกันบางตัวครางเสียงเบา บางตัวครางเสียงดัง เสียงครางอือของแมวนั้นสามารถแปลได้ 2 ความหมายขึ้นอยู่กับสิ่งที่แมวกำลังทำในเวลานั้น&nbsp;<br />ความหมายแรกของเสียงครางอือหมายถึงการที่เหล่าแมวเหมียวนั้นได้รับความพึงพอใจ และกำลังสบายใจ ถ้าแมวเปล่งเสียงครางอือในระหว่างที่กำลังโดนเกาคอ กำลังเล่นของเล่น กำลังนอนกลิ้ง นั่นมีความหมายว่ากำลังมีความสุขมากนั่นเอง&nbsp;<br />ส่วนการครางอือในลักษณะที่ 2 นั้นหมายความว่ากำลังกลัว หรือรู้สึกว่าถูกคุกคาม ซึ่งต้องดูลักษณะท่าทางของแมวประกอบด้วยว่าในตอนที่ครางนั้นกำลังทำอะไรอยู่ อย่างเช่นกำลังตกใจหมอบหูลู่ หางลู่ นั่นหมายความว่าแมวกำลังกลัวอะไรบางอย่าง</li>
<li>ขู่ฟ่อ (Growling) การที่แมวส่งเสียงขู่ฟ่อ หรือขู่คำรามนั้นสามารถแปลความหมายได้ว่าแมวตัวนั้นกำลังโมโห กำลังโกรธ โดยที่เสียงขู่ฟ่อนั้นจะมาพร้อมกับอาการพร้อมต่อสู้ของแมวตัวนั้น ไม่ว่าจะเป็นการอ้าปากแยกเขี้ยว กางเล็บ ดวงตาไม่เป็นมิตร&nbsp;<br />ถ้าแมวที่เลี้ยงไว้ส่งเสียงขู่ฟ่อพร้อมทำอาการแบบนี้ควรปล่อยให้แมวสงบสติอารมณ์ หรือหาสาเหตุที่ทำให้แมวส่งเสียงขู่แล้วพยายามจัดการปัญหานั้นให้เรียบร้อย เพราะว่าการที่แมวกำลังขู่แล้วเจ้าของรีบเข้าไปจับตัวแมวอาจจะโดนแมวทำร้ายร่างกายได้โดยง่าย</li>
<li>ร้องเสียงแหลมเล็ก (Cockle) ถ้าแมวที่เลี้ยงไว้มีการร้องด้วยเสียงแหลมเล็กนั่นหมายความแมวกำลังต้องการอะไรบางอย่าง และกำลังจดจ่อกับสิ่งนั้นอยู่ ยกตัวอย่างเช่นแมวที่กำลังสนใจมองสิ่งต่างๆ นอก<a title="บ้านเดี่ยว" href="/บ้านเดี่ยว" target="_blank" <>บ้าน</a>อย่างเช่นนก หรือกระรอก ก็จะส่งเสียงแหลมเล็กในลักษณะนี้ออกมาเนื่องจากสนใจ และต้องการนก หรือกระรอกที่จ้องมองอยู่</li>
<li>ร้องครางยาว (Yowl) การที่แมวร้องครางยาว หรือที่เข้าใจกันง่ายๆ ว่าร้องหง่าว นั่นหมายความว่าแมวที่เลี้ยงไว้นั้นมีความพร้อมในการที่ผสมพันธุ์แล้วนั่นเอง ซึ่งส่วนมากจะร้องในช่วงที่เป็นสัดทั้งแมวตัวเมีย และแมวตัวผู้ นอกจากนี้เสียงร้องครางยาวๆ ยังเป็นเสียงที่ใช้ข่มขวัญแมวตัวอื่นในระหว่างที่กำลังจะต่อสู่กันอีกด้วย</li>
</ul>
<h2><img src="https://cdn.baania.com/b20/article/source/1601533644673-เสียงแมวร้อง.jpg" alt="เสียงแมวร้อง" width="1020" height="765" />3. แมวร้องตอนกลางคืนเกิดจากอะไร</h2>
<p>ปัญหาโลกแตกของเหล่าทาสแมวทั้งโลกคือการที่แมวร้องตอนกลางคืน ตอนกลางคืนไม่ยอมนอน ซึ่งปัญหานี้สร้างความลำบากให้กับผู้เลี้ยงแมวเป็นอย่างมาก เนื่องจากตอนกลางคืนนั้นเป็นเวลาที่คนปกติต้องการพักผ่อน แต่เมื่อแมวที่เลี้ยงไว้ร้อง และไม่ยอมนอน นั่นหมายความว่าการพักผ่อนของผู้ที่เลี้ยงแมวย่อมไม่มีทางเป็นไปได้&nbsp;<br />ลองมาดูกันว่าสาเหตุที่เหล่าแมวเหมียวร้องตอนกลางคืนนั้นมีอะไรบ้าง</p>
<ul>
<li>เป็นธรรมชาติของแมว การที่แมวร้องตอนกลางคืนนั้นเป็นเรื่องธรรมชาติของแมว เนื่องจากแมวนั้นเป็นสัตว์นักล่า ทำให้นอนมากในช่วงเวลากลางวัน และออกหากินในช่วงกลางคืน</li>
<li>หิว เมื่อธรรมชาติของแมวบอกให้แมวตื่นในตอนกลางคืน เมื่อตื่นขึ้นมาก็ย่อมมีความหิว และเมื่อเกิดความหิวขึ้นย่อมต้องร้องเรียกให้เจ้าของนั้นนำอาหารมาให้นั่นเอง ซึ่งการร้องเรียกในเวลากลางนั้นส่วนมากจะเกิดขึ้นในแมวเด็ก เมื่อแมวเริ่มโตก็จะค่อยๆ ลดลงไป</li>
<li>อยากเล่น การที่แมวนั้นเป็นสัตว์เลี้ยงที่ตื่นนอนตอนกลางคืน ซึ่งเมื่อบางครั้งตื่นมาแล้วเหงา อยากมีคนเล่นด้วย สิ่งที่แมวเหล่านั้นจะทำคือการร้องเรียกเจ้าของที่กำลังหลับอยู่ให้ตื่นขึ้นมาเล่นด้วยกันนั่นเอง</li>
<li>ป่วย สำหรับแมวที่โตแล้ว และไม่เคยร้องในเวลากลางคืน หรือหยุดร้องในเวลากลางคืนไปแล้ว แต่กลับมีการลุกขึ้นมาร้องในเวลากลางคืนอย่างผิดปกติ ให้เจ้าของลองสังเกตอาการของเจ้าเหมียวว่ามีอะไรผิดปกติไปจากเดิมหรือไม่ และยิ่งถ้ามีการร้องในเวลากลางวันแบบผิดปกติเพิ่มเข้ามาด้วยเจ้าของแมวควรพาแมวที่รักไปพบแพทย์เพื่อตรวจอาการต่างๆ ในทันทีที่ทำได้</li>
</ul>
<h2><img src="https://cdn.baania.com/b20/article/source/1601533663911-แมวร้องตอนกลางคืน.jpg" alt="แมวร้องตอนกลางคืน" width="1020" height="765" />4. ลูกแมวร้องไม่หยุดเกิดจากอะไร</h2>
<p>หลายคนที่เริ่มต้นการเลี้ยงแมวด้วยการหาลูกแมวมาเลี้ยงโดยที่ไม่มีแม่แมวมาด้วย นั้นย่อมเจอปัญหาลูกแมวร้องไม่หยุดอย่างแน่นอน ซึ่งทำให้ทาวแมวมือใหม่เกิดความกังวล และแก้ปัญหาไม่ได้ เนื่องจากไม่รู้ว่าการที่ลูกแมวร้องไม่หยุดนั้นเกิดจากอะไร ทีนี้ลองมาดูว่าการที่ลูกแมวร้องไม่หยุดนั้นเกิดจากอะไร รวมไปถึงมีวิธีการแก้ปัญหาอย่างไร</p>
<ul>
<li>หิว การที่ลูกแมวร้องนั้นสามารถเกิดได้จากความหิวนั่นเอง ซึ่งลูกแมวนั้นต้องกินนมทุก 2 &ndash; 3 ชั่วโมง ซึ่งการนำลูกแมวมาเลี้ยงโดยที่ไม่มีแม่แมวมาด้วยมักจะเกิดปัญหานี้ขึ้น&nbsp;<br />วิธีการแก้ไขคือควรป้อนนมลูกแมวทุก 2 &ndash; 3 ชั่วโมงนั่นเอง</li>
<li>ไม่สบายตัว ลูกแมวนั้นยังไม่สามารถขับถ่ายด้วยตัวเองได้เหมือนแมวปกติ ซึ่งในการขับถ่ายของลูกแมวนั้นจะมีแม่แมวมาคอยกระตุ้น เมื่อลูกแมวไม่สามารถขับถ่ายได้ก็จะร้องเนื่องจากไม่สบายตัวนั่นเอง&nbsp;<br />วิธีการแก้ไขคือให้ผู้เลี้ยงทำการกระตุ้นการขับถ่ายของลูกแมวด้วยวิธีการต่างๆ ที่เหมาะสม</li>
<li>เหงา หวาดกลัว การที่ลูกแมวต้องอยู่ตัวเดียวนั้นอาจจะทำให้เกิดความเหงา รวมไปถึงความวิตกกังวลต่างๆ ทำให้ร้องออกมาเพื่อเรียก แม่แมว หรือพี่น้องตัวอื่นๆ&nbsp;<br />วิธีการแก้ไขคือเมื่อลูกแมวร้องโดยที่กินนมแล้ว ขับถ่ายแล้ว อาจจะเป็นการร้องเพราะความเหงา หรือหวาดกลัว ให้ผู้เลี้ยงไปเล่นกับแมว อุ้ม สัมผัส เพื่อให้ลูกแมวรู้สึกผ่อนคลาย</li>
<li>หนาว ลูกแมวนั้นยังขนขึ้นไม่เต็มที่ทำให้ร่างกายอาจจะรู้สึกถึงความหนาวมากกว่าแมวที่โตเต็มที่แล้ว ดังนั้นเมื่อลูกแมวร้องในขณะที่มีอากาศค่อนข้างเย็นก็อาจจะหมายความได้ว่าลูกแมวนั้นหนาวนั่นเอง วิธีแก้ไขคือจัดที่อยู่ของลูกแมวให้มีความอบอุ่น มีการปูผ้ารองพื้น หรือมีผ้าวางไว้เพื่อให้ลูกแมวได้ซุกตัวเนื่องจากไม่มีแม่แมว หรือใช้หลอดไฟชนิดที่ให้ความร้อนมาวางไว้ในบริเวณที่ลูกแมวอยู่ก็ได้&nbsp;</li>
<li>เจ็บป่วย การที่สัตว์เจ็บป่วยนั้นไม่สามารถจะบอกให้คนเลี้ยงเข้าใจได้ การบอกของสัตว์ว่าร่างกายมีความผิดปกติคือการร้องออกมา ซึ่งลูกแมวก็ใช้วีนี้เช่นกัน ดังนั้นเมื่อลูกแมวร้องแบบผิดปกติโดยไม่มีสาเหตุอาจจะเกิดจากอาการป่วยก็เป็นได้ วิธีแก้ไขคือพยายามสังเกตอาการว่าลูกแมวนั้นมีความผิดปกติอย่างไร ถ้าคิดว่าเป็นอาการป่วยให้รับพาไปรักษา&nbsp;&nbsp;</li>
</ul>
<h2><img src="https://cdn.baania.com/b20/article/source/1601533688024-ลูกแมวร้อง.jpg" alt="ลูกแมวร้อง" width="1020" height="765" />5. วิธีทำให้แมวไม่ร้องทำได้อย่างไร</h2>
<p>การที่แมวที่เลี้ยงไว้นั้นร้องก็ให้พึงเข้าในว่าเป็นพฤติกรรมทางธรรมชาติของแมว ซึ่งการร้องของแมวนั้นเกิดจากสาเหตุต่างๆ ที่ได้กล่าวมาข้างต้นแล้ว ซึ่งเมื่อเข้าใจพฤติกรรม และธรรมชาติของแมวจะสามารถฝึก และปรับพฤติกรรมของแมวตามวิธีการต่างๆ ให้ร้องน้อยลงได้ แต่ผู้เลี้ยงต้องมีความรัก ความเข้าใจ ความเอาใจใส่ เพียงเท่านี้แมวเหมียวที่บ้านก็จะร้องอย่างไม่มีเหตุผลน้อยลง&nbsp;</p>
<p><img src="https://cdn.baania.com/b20/article/source/1601533705121-วิธีทำให้แมวไม่ร้อง.jpg" alt="วิธีทำให้แมวไม่ร้อง" width="1020" height="765" />จากบทความนี้จะเห็นได้ว่าการ<strong>สอนแมวไม่ให้ร้อง</strong>นั้นไม่ใช่เรื่องยาก เพียงแค่ต้องทำความเข้าใจกับธรรมชาติในการร้องของแมวก่อน จากนั้นจึงค่อยๆ พยายามฝึกเพื่อปรับเปลี่ยนพฤติกรรมให้แมวที่เลี้ยงไว้ร้องน้อยลง ซึ่งบทความนี้ได้รวบรวมรายละเอียดต่างๆ รวมไปถึงวิธีการแก้ไขปัญหาแมวร้องมาไว้ให้อย่างครบถ้วน&nbsp;</p>
</div>
</body>
</html>